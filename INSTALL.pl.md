# Instalacja

TuyaExtend AmperePoint to integracja Home Assistant dla ładowarek AmperePoint EV.
Może korzystać bezpośrednio z oficjalnej integracji Tuya albo z encji Xtend Tuya,
`tuya-local` i LocalTuya. Xtend Tuya jest opcjonalny.

Ta integracja nie zastępuje parowania Tuya. Najpierw zainicjalizuj Tuya, potem
dodaj integrację przez HACS.

## 1. Zainicjalizuj Tuya w Home Assistant

1. Dodaj ładowarkę do aplikacji Tuya Smart / Smart Life.
2. W Home Assistant przejdź do:

```text
Ustawienia -> Urządzenia i usługi -> Dodaj integrację -> Tuya
```

3. Przejdź oficjalny proces logowania Tuya / autoryzacji QR.
4. Upewnij się, że ładowarka jest widoczna w Home Assistant.
5. Wystarczy, że ładowarka i przynajmniej jedna jej encja są widoczne w Tuya.
   TuyaExtend odczyta pozostałe obsługiwane DP z runtime oficjalnej integracji,
   nawet jeżeli Home Assistant nie utworzył dla nich osobnych encji.

```text
switch
charging current / current limit
power
energy
work state / connection state
temperature
```

Dokładna lista DP zależy od generacji produktu i firmware ładowarki.

Jeśli ładowarka nie jest widoczna w oficjalnej integracji Tuya, najpierw
skonfiguruj Tuya. TuyaExtend AmperePoint nie wykryje ładowarki chmurowej, której
Home Assistant jeszcze nie widzi.

## 2. Zainstaluj przez HACS

1. Otwórz HACS w Home Assistant.
2. Przejdź do `Integrations`.
3. Otwórz menu z trzema kropkami i wybierz `Custom repositories`.
4. Dodaj repozytorium:

```text
https://github.com/amperepoint/tuyaextend-amperepoint
```

5. Wybierz kategorię:

```text
Integration
```

6. Zainstaluj `TuyaExtend AmperePoint`.
7. Zrestartuj Home Assistant.

## 3. Dodaj integrację

1. Przejdź do:

```text
Ustawienia -> Urządzenia i usługi -> Dodaj integrację
```

2. Wyszukaj:

```text
AmperePoint
```

3. Na ekranie powitalnym wybierz konfigurację automatyczną albo ręczne
   przypisanie encji.
4. Wybierz wykrytą ładowarkę AmperePoint i ustaw taryfę.
5. Zapisz wpis integracji.

Integracja automatycznie tworzy jeden wspólny panel `AmperePoint` na pasku
bocznym i sama przejmuje pozostałe wykryte ładowarki Tuya jako kolejne wpisy.
Każda ładowarka pojawia się na liście rozwijanej na panelu. Kolejne
urządzenia można też dodawać ręcznie z poziomu integracji — nie tworzy to
nowych paneli, tylko dopisuje urządzenie do listy.

Przy aktualizacji integracja usuwa tylko niezmieniony panel, który starsza
wersja wygenerowała dla ładowarki. Jeśli panel był ręcznie edytowany, zostaje
zachowany, aby nie utracić zmian Lovelace.

Integracja wykrywa modele Q Series na podstawie nazwy urządzenia Tuya, modelu i
metadanych produktu. Jeśli ładowarka nie zostanie wykryta, zmień nazwę
urządzenia w Tuya/Home Assistant tak, aby model był widoczny w nazwie, na
przykład:

```text
AmperePoint Q22 OTA
AmperePoint Q37
AmperePoint Q Series
```

Następnie przeładuj integrację Tuya albo zrestartuj Home Assistant i spróbuj
ponownie.

## 4. Otwórz panel AmperePoint

Integracja tworzy jeden panel `AmperePoint` na pasku bocznym Home Assistanta.
Nie nadpisuje ani nie zmienia istniejących dashboardów, a późniejsze zmiany w
tym panelu są zachowywane po restartach. Przy więcej niż jednej ładowarce w
nagłówku karty pojawia się lista rozwijana z wyborem urządzenia.

Zasób karty jest rejestrowany automatycznie w standardowych dashboardach
Home Assistant działających w trybie storage. Kartę można też dodać ręcznie na
dowolny własny dashboard:

```yaml
type: custom:amperepoint-q22-card
```

Dla wielu ładowarek podaj prefiks encji:

```yaml
type: custom:amperepoint-q22-card
entityPrefix: amperepoint_q22_ota
```

Możesz też podać encje jawnie:

```yaml
type: custom:amperepoint-q22-card
entities:
  switch: switch.amperepoint_q22_ota_charging
  currentLimit: number.amperepoint_q22_ota_current_limit
  status: sensor.amperepoint_q22_ota_status
  power: sensor.amperepoint_q22_ota_power
  sessionEnergy: sensor.amperepoint_q22_ota_session_energy
  totalEnergy: sensor.amperepoint_q22_ota_total_energy
```

Jeśli Lovelace działa w trybie YAML, dodaj zasób karty ręcznie:

```yaml
resources:
  - url: /tuyaextend_amperepoint/frontend/amperepoint-q22-card.js
    type: module
```

## 4b. Ładowanie nadwyżką z fotowoltaiki

Od wersji `0.6.0` integracja potrafi ładować z nadwyżki PV, korzystając z encji
energii, które już masz w Home Assistant — niezależnie od marki falownika,
licznika czy magazynu.

W opcjach integracji wskaż swoje encje:

```text
Encja produkcji PV
Encja mocy sieci (ze znakiem)   albo   Encja importu + Encja eksportu
Encja zużycia domu              (opcjonalnie)
Encja mocy magazynu + naładowania (opcjonalnie)
```

Jeśli Twój licznik podaje import jako wartość ujemną, odznacz `Licznik sieci
dodatni przy imporcie`. Jednostki W i kW są przeliczane automatycznie.

Tryby (`Tryb nadwyżki PV`, zmienialny też encją `Tryb PV` na panelu):

- **Tylko nadwyżka PV** — ładowanie wyłącznie z tego, co poszłoby do sieci,
- **PV + sieć** — nadwyżka plus dobranie mocy do ustawionego limitu importu,
- **Osiągnij cel** — PV ma pierwszeństwo, ale niezrealizowany cel energii jest
  nadrzędny i brakującą moc dobiera z sieci.

Dodatkowe ustawienia: `Rezerwa dla domu` (moc zostawiana innym odbiornikom),
`Maksymalny import z sieci` oraz `Użyj magazynu powyżej naładowania` — poniżej
tego progu ładujący się magazyn ma pierwszeństwo przed samochodem.

Sterowanie jest celowo spokojne: odczyty są uśredniane, więc przelotna chmura
nie przerywa sesji; start ma zwłokę, a zatrzymanie dodatkowo minimalny czas
pracy, więc włączony piekarnik nie zrywa ładowania; prąd zmienia się stopniowo
zamiast skakać. Brak lub nieaktualne dane zatrzymują tryb PV zamiast zgadywać.

Ręczny override zawsze ma wyższy priorytet. Włączony plan tygodniowy działa
jak okno pozwolenia — nadwyżka ładuje tylko w jego przedziałach, a limit prądu
przedziału ogranicza żądanie — więc nie ma dwóch konkurujących właścicieli
harmonogramu.

## 5. Co dodaje integracja

TuyaExtend AmperePoint tworzy znormalizowane encje Home Assistant, takie jak:

```text
czytelny status ładowania
stan auta / control pilot
moc ładowania
energia bieżącej sesji
energia całkowita
energia ostatniej sesji
suwak limitu prądu
wybór trybu ładowania
energia docelowa
temperatura
diagnostyka błędów
wersja systemu i pełna lista surowych DP
napięcie/prąd/moc faz, gdy odpowiednie DPS są dostępne
```

W trybie oficjalnego Tuya sterowanie DP18 `switch`, DP4 `charge_cur_set`, DP14
`work_mode` i DP17 `energy_charge` działa bez instalowania Xtend Tuya, o ile
produkt oznacza te DP jako zapisywalne.

Energia bieżącej sesji może być liczona na podstawie:

```text
delty energii całkowitej
natywnego licznika sesji
awaryjnej integracji mocy w czasie
```

Dla nowszych urządzeń w stylu Q22 OTA domyślnym kierunkiem jest delta energii
całkowitej, jeśli dostępny jest stabilny licznik całkowity.

## 6. Opcjonalne źródła Xtend i lokalne

Jeżeli Xtend Tuya jest już zainstalowany, można wybrać jego urządzenie podczas
automatycznej konfiguracji albo przypisać encje ręcznie. Ten tryb pozostaje
zgodny z wcześniejszymi konfiguracjami, ale nie jest wymagany.

Repozytorium zawiera też kandydackie profile `tuya-local`:

```text
amperepoint/profiles/tuya_local/
```

Tryb lokalny jest opcjonalny i bardziej zaawansowany. Na części ładowarek może
udostępnić lokalne DPS, ale zwykle wymaga local key urządzenia i działającej
konfiguracji lokalnej Tuya. Pierwsza publiczna ścieżka HACS jest celowo oparta
na oficjalnej integracji Tuya, bo jest prostsza dla typowych użytkowników Home
Assistant.

Dla ładowarek, których telemetria jest dostępna wyłącznie lokalnie (np. Wallbox
Prime 22kW i jej DP102), wykonaj **wszystkie** poniższe kroki:

1. Skopiuj profil z `amperepoint/profiles/tuya_local/` do
   `config/custom_components/tuya_local/devices/`.
2. Zrestartuj Home Assistant, żeby tuya-local wczytał nowy profil.
3. **Usuń istniejący wpis tuya-local dla tej ładowarki.** tuya-local pozwala
   wybrać profil urządzenia wyłącznie podczas *dodawania*; okno `Konfiguruj`
   istniejącego wpisu udostępnia tylko local key, adres IP, wersję protokołu i
   tryb odpytywania — nigdy typu urządzenia. Wpisu utworzonego z błędnym
   profilem nie da się przestawić na właściwy.
4. `Dodaj integrację` → `Tuya Local` → podaj device id, IP, local key i wersję
   protokołu (dla Prime: `3.5`). Połączenie musi się udać — przy błędzie
   formularz danych logowania wyświetla się ponownie i kreator nigdy nie
   dochodzi do wyboru profilu.
5. W kroku wyboru typu urządzenia wskaż profil ładowarki, np.
   `Ampere Point Wallbox Prime 22kW (amperepoint_prime_22kw_evcharger)`.

Aktualizacja tuya-local przez HACS może usunąć pliki z jego katalogu
`devices/`. Jeśli po takiej aktualizacji ładowarka przestanie działać, skopiuj
profil ponownie i powtórz kroki 2–5.

Po poprawnym dodaniu źródła lokalnego integracja AmperePoint sama rozpozna, że
to ta sama ładowarka, i dopisze mapowanie telemetrii do istniejącego wpisu —
nie powstaje drugi wpis ani drugi panel.

## Rozwiązywanie problemów

### Ładowarka nie została wykryta

- Upewnij się, że ładowarka jest widoczna w oficjalnej integracji Tuya.
- Przeładuj integrację Tuya.
- Zmień nazwę urządzenia HA tak, aby zawierała `AmperePoint`, `Q22`, `Q37` albo
  `Q Series`.
- Zrestartuj Home Assistant po instalacji integracji przez HACS.

### Brakuje danych faz

Niektóre generacje produktów Tuya definiują payloady faz w DP6/DP7/DP8, ale nie
udostępniają ich przez oficjalne API Tuya. Dashboard ukrywa sekcje faz, gdy te
wartości nie są dostępne.

### Karta się nie ładuje

- Odśwież przeglądarkę z pominięciem cache.
- Sprawdź, czy `/tuyaextend_amperepoint/frontend/amperepoint-q22-card.js` jest
  dodany jako zasób Lovelace.
- W trybie YAML Lovelace dodaj zasób ręcznie.

### Start/stop albo limit prądu nie działa

W trybie oficjalnego Tuya nie jest wymagana osobna encja źródłowa. TuyaExtend
korzysta z definicji zapisu urządzenia. Sprawdź, czy ładowarka jest online i czy
w widoku surowych DP dana pozycja ma oznaczenie `↔`. Dla źródeł Xtend/lokalnych
sterowanie wymaga poprawnego przypisania encji źródłowej.

## Bezpieczeństwo

Nie publikuj:

```text
Tuya local keys
Tuya access tokens
plików Home Assistant .storage
identyfikatorów kont
niezanonimizowanych surowych dumpów API
```
